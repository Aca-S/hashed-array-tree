\documentclass[a4paper]{article}

\usepackage{color}
\usepackage{xurl}
\usepackage[T2A]{fontenc} % enable Cyrillic fonts
\usepackage[utf8]{inputenc} % make weird characters work
\usepackage{csquotes}
\usepackage{graphicx}
\usepackage{subfigure}
\usepackage{float}
\usepackage[english,serbian]{babel}
\usepackage{listings}
\usepackage{amsthm}
\usepackage{amsmath}

\usepackage[unicode]{hyperref}
\hypersetup{colorlinks,citecolor=green,filecolor=green,linkcolor=blue,urlcolor=blue}

\newtheorem{theorem}{Theorem}[section]
\newtheorem{lemma}[theorem]{Lema}

\title{Hashed Array Tree, ili stablo nizova\\ \small{Seminarski rad u okviru kursa\\Konstrukcija i analiza algoritama 2\\ Matematički fakultet}}
\author{Aleksandar Stefanović, 1021/2023}

\begin{document}

\maketitle

\begin{abstract}
Dinamički niz predstavlja verovatno najkorišćeniju strukturu podataka u implementaciji velikog broja softverskih sistema, te je od velike važnosti pružanje njegove efikasne i jednostavne za upotrebu implementacije kroz standardne biblioteke programskih jezika - \verb|std::vector| u programskom jeziku \verb|C++|, \verb|ArrayList| u programskom jeziku \verb|Java| i drugi. Jedan od problema u većini ovih implementacija je količina alocirane, ali neiskorišćene memorije. Struktura \verb|Hashed Array Tree|, koja će biti detaljno opisana u nastavku ovog rada, zadržava efikasnost osnovnih operacija dinamičkog niza, pritom smanjujući stepen neiskorišćenosti alocirane memorije.
\end{abstract}

\tableofcontents

\newpage

\section{Uvod}

Dinamički nizovi, zbog svoje mogućnosti brzog dodavanja elemenata na kraj, kao i brzog pristupa elementima po indeksu, predstavljaju verovatno najkorišćeniju strukturu podataka u implementaciji velikog broja algoritama, ali i osnovni gradivni element velikog broja drugih struktura podataka (npr. u implementaciji strukture steka ili reda). Iz ovog razloga, dinamički niz je neophodno implementirati na što efikasniji način.

Jedna česta implementacija dinamičkog niza podrazumeva čuvanje pokazivača $arr$ na jedan sekvencijalni blok memorije, kao i dva broja - trenutni broj elemenata u nizu, $size$, i maksimalni kapacitet prethodno pomenutog alociranog bloka memorije, $capacity$. Da bi se omogućilo dalje dodavanje elemenata i nakon dostizanja trenutnog kapaciteta bloka memorije, tj. nakon što se $size$ izjednači sa $capacity$, potrebno je nekako proširiti kapacitet bloka memorije na koji pokazuje $arr$. Ovo se može postići alociranjem novog bloka memorije sa kapacitetom većim od prethodnog, kopiranjem elemenata iz prethodnog bloka u novi i, na kraju, oslobađanjem memorije koju je zauzimao prethodni blok. Vremenska složenost ovog procesa, zbog alokacije novog bloka i kopiranja elemenata, zavisi kako od novog kapaciteta dinamičkog niza, tako i od memorijske veličine elemenata koji se skladište u nizu, ali pretpostavićemo da je ona proporcionalna $O(capacity')$, gde $capacity'$ predstavlja kapacitet novoalociranog bloka memorije.

Da bi se obezbedio što manji broj realokacija niza, potrebno je izabrati odgovarajući faktor uvećanja njegovog kapaciteta prilikom alokacije novog memorijskog bloka. Naime, ispostavlja se da je potrebno koristiti geometrijsku strategiju uvećavanja kapaciteta da bi se omogućila amortizovana vremenska složenost $O(n)$ prilikom dodavanja $n$ elemenata na kraj dinamičkog niza. Najčešći izbori za faktor uvećanja prilikom realokacije su 1.5 ili 2, kao što je slučaj sa dinamičkim nizom u vidu klase \verb|std::vector<T, Allocator>| u većini implementacija standardne biblioteke programskog jezika \verb|C++|, poput implementacije \verb|libc++| u okviru projekta \verb|LLVM| \cite{libcxx-vector-growth}.

Problem sa prethodnim pristupom je u proseku velika količina neiskorišćene, ali alocirane memorije. Malo detaljnijom analizom može se pokazati da je u najgorem slučaju vrednost razlike kapaciteta i stvarnog broja elemenata, $capacity - size$ jednaka $O(size)$ ukoliko se primenjuje prethodno opisana strategija uvećavanja kapaciteta. Edvard Sitarski je 1996. godine opisao strukturu podataka koju je nazvao \verb|Hashed Array Tree|, ili u slobodnom prevodu stablo nizova, koja zadržava vremenske složenosti osnovnih operacija kao u standardnoj implementaciji dinamičkog niza, ali smanjuje količinu neiskorišćene memorije na $O(\sqrt{size})$ \cite{hat-sitarski}.

U nastavku ovog rada će biti opisana struktura stabla nizova i sprovedena analiza vremenske složenosti njenih osnovnih operacija, kao i memorijske složenosti. Dodatno, biće prikazana uporedna merenja performansi ove strukture implementirane u programskom jeziku \verb|C++| sa implementacijom dinamičkog niza iz standardne biblioteke ovog jezika, \verb|std::vector<T, Allocator>|.

\section{Opis strukture}

Stablo nizova je organizovano u dva nivoa. Prvi nivo, tj. koren stabla, je niz pokazivača neke dužine $m$ gde svaki od ovih pokazivača pokazuje na neki list stabla, ili ima $NULL$ vrednost, sa tim da $NULL$ vrednosti dolaze tek nakon pokazivača na listove. Listovi stabla, ili korpe, su takođe nizovi dužine $m$, pri čemu oni potencijalno sadrže deo skladištenih elemenata. Oni čine drugi nivo stabla nizova. Veličina nizova $m$ zavisi od trenutnog broja elemenata u nizu, ali se preporučuje da ona bude stepen dvojke, jer to omogućava efikasniji pristup elementima (detaljniji opis u narednom poglavlju). Primer jednog stabla nizova je prikazan na slici \ref{fig:hat-struktura-primer}.

\begin{figure}[h!]
    \centering
    \includegraphics[width=0.55\textwidth]{ilustracije/hat-struktura-primer.png}
    \caption{Izgled stabla nizova koje redom sadrži brojeve 5, 7, 2, 6, 2, 4, 8, 3, 2 i 4}
    \label{fig:hat-struktura-primer}
\end{figure}

Iz ovakve strukture se vidi i motivacija iza naziva \verb|Hashed Array Tree|. Naime, ona dosta podseća na strukturu heš tabele sa strategijom razrešavanja kolizija ulančavanjem, gde bi prvi nivo, tj. koren stabla, odgovarao rečniku ključeva, pri čemu bi ključevi bili sami indeksi elemenata, a korpe kolizionim listama koje sadrže vrednosti. U tom kontekstu, heš funkcija bi vršila preslikavanje indeksa u njegov količnik sa veličinom nizova $m$.

Za razliku od standardnih dinamičkih nizova, gde je sva alocirana memorija u jednom neprekidnom bloku, stablo nizova memoriju alocira u segmentima određene veličine. Iako ovaj pristup potencijalno kvari lokalnost referenci u \enquote{tačkama prekida} niza i uvodi dodatan nivo indirekcije pri pristupu elementima, on će omogućiti poboljšano iskorišćenje alocirane memorije.

Za potrebe implementacije osnovnih operacija nad ovom strukturom (umetanje elemenata, brisanje elemenata, indeksni pristup elementima), pored samih pokazivača potrebno je održavati i vrednosti koje predstavljaju trenutni broj elemenata, trenutni kapacitet (jednak sumi veličina alociranih korpi) i trenutni stepen stabla nizova, tj. broj $p$ takav da je veličina korpi jednaka $m = 2^p$. Veličina korpi se onda, kada je to potrebno, može dobiti iz stepena stabla, tj. kao \verb|m = 1 << p|. Osnovna struktura je prikazana u listingu \ref{lst:osnovna-struktura}.

U ostatku rada, stablo nizova će biti implementirano u programskom jeziku \verb|C++| u vidu klase \verb|hat_vector<T, Allocator>| \cite{hat-implementation}. Svi kodovi će biti predstavljeni u pojednostavljenoj formi radi jednostavnije analize, a kompletna implementacija se može naći na \url{https://github.com/Aca-S/hashed-array-tree/}.

\begin{lstlisting}[language=C++, caption={Osnovna struktura stabla nizova}, captionpos=b, label={lst:osnovna-struktura}]
template <typename T, typename Allocator>
class hat_vector
{
    ...
    T** m_data; // Pokazivac na pocetak korenskog niza
    size_t m_power;     // Trenutni stepen stabla nizova
    size_t m_size;      // Trenutni broj elemenata
    size_t m_capacity;  // Trenutni kapacitet
    ...
};
\end{lstlisting}

\section{Analiza osnovnih operacija}

Kao što je slučaj i sa standardnim implementacijama strukture dinamičkog niza, stablo nizova pruža mogućnosti efikasnog umetanja elemenata na kraj i indeksnog pristupa elementima. Dodatno, pružene su i operacije umetanja elemenata na proizvoljnu poziciju, kao i brisanje elemenata sa proizvoljne pozicije.

\subsection{Pristup elementu po indeksu}

Da bi se u stablu nizova pristupilo nekom elementu po indeksu, prvo je potrebno naći list, tj. korpu kojoj pripada dati indeks, pa onda i tačnu poziciju koja odgovara indeksu unutar te korpe. Pošto su koren i sve korpe stabla iste veličine, redni broj odgovarajuće korpe se može dobiti kao količnik indeksa i veličine korpe, a pozicija unutar korpe kao ostatak pri deljenju indeksa i veličine korpe. S obzirom na to da je potrebno izvršiti samo ove dve operacije i onda pristupiti odgovarajućoj memorijskoj lokaciji, vremenska složenost pristupa elementu po indeksu je $O(1)$, tj. ne zavisi od broja elemenata u strukturi.

Iako je vremenska složenost indeksnog pristupa $O(1)$, on je i dalje poprilično skup usled upotrebe operacija deljenja i modula po veličini korpe. Iz ovog razloga, za veličinu korpi se obično uzimaju stepeni dvojke, jer to omogućava efikasnu implementaciju deljeja i modula po tom broju. Naime, neka je veličina korpe jednaka $m = 2^p$. Tada važi:
\begin{enumerate}
    \item \verb|pos / m = pos >> p|
    \item \verb|pos % m = pos & ((1 << p) - 1)|
\end{enumerate}
Prema tome, skupe operacije deljenja i modula se mogu zameniti jeftinim bitovskim operacijama. Implementacija ove operacije je prikazana u listingu \ref{lst:pristup-elementu}.

\begin{lstlisting}[language=C++, caption={Operacija pristupa elementu po indeksu \textit{pos}}, captionpos=b, label={lst:pristup-elementu}]
template <typename T, typename Allocator>
T& hat_vector<T, Allocator>::operator[](size_t pos)
{
    return m_data[pos >> m_power][pos & ((1 << m_power) - 1)];
}
\end{lstlisting}

\subsection{Dodavanje elementa na kraj}
\label{subsec:dodavanje-elementa-na-kraj}

U zavisnosti od trenutnog broja elemenata, kapaciteta i stepena stabla nizova, dodavanje elementa na kraj, pored upisa vrednosti na odgovarajuću memorijsku lokaciju, može zahtevati i povećanje stepena stabla i kopiranje svih prethodnih elemenata na nove memorijske lokacije i/ili alokaciju memorijskog prostora za novu korpu. Razmotrimo najgori slučaj, u kojem je potrebno izvršiti uvećanje stepena stabla, kroz primer dodavanja broja 4 na kraj kada imamo stablo nizova koje je prikazano na slici \ref{fig:dodavanje-na-kraj-primer-pocetak}.

\begin{figure}[h!]
    \centering
    \includegraphics[width=0.28\textwidth]{ilustracije/dodavanje-na-kraj-primer-1.png}
    \caption{Puno stablo nizova stepena 1, tj. maksimalnog mogućeg kapaciteta 4}
    \label{fig:dodavanje-na-kraj-primer-pocetak}
\end{figure}

Ovo stablo je dostiglo maksimalan broj elemenata za svoj stepen, u ovom slučaju 4. Samo alociranje nove korpe nije moguće, pa je iz tog razloga prvo potrebno inkrementirati stepen stabla $p$ i time udvostručiti veličinu korena i korpi $m$, što sledi iz veze $m = 2^p$. Ovo se sprovodi alokacijom novog memorijskog prostora i kopiranjem svih elemenata iz starog stabla u novo stablo, stepena većeg za jedan. Novodobijeno stablo nizova za ovaj primer prikazano je na slici \ref{fig:dodavanje-na-kraj-primer-postupak} (a).

Po uvećanju stepena stabla nizova sa $p$ na $p + 1$, broj alociranih korpi u novom stablu biće jednak količniku broja elemenata u punom stablu stepena $p$ i veličine korpe u stablu stepena $p + 1$, tj. $\frac{2^{2p}}{2^{p + 1}} = 2^{p - 1}$. S obzirom na to da je ovaj količnik ceo broj, sve korpe dobijene uvećanjem stepena stabla biće popunjene do kraja, te je potrebno alocirati još jednu korpu za potrebe skladištenja elementa koji se dodaje na kraj, u ovom slučaju broja 4 - prikazano na slikama \ref{fig:dodavanje-na-kraj-primer-postupak} (b) i (c).

\begin{figure}[h!]
    \centering
    \subfigure[]{
        \includegraphics[width=0.3\textwidth]{ilustracije/dodavanje-na-kraj-primer-2.png}
    }
    \subfigure[]{
        \includegraphics[width=0.3\textwidth]{ilustracije/dodavanje-na-kraj-primer-3.png}
    }
    \subfigure[]{
        \includegraphics[width=0.3\textwidth]{ilustracije/dodavanje-na-kraj-primer-4.png}
    }
    \caption{Postupak dodavanja elementa na kraj}
    \label{fig:dodavanje-na-kraj-primer-postupak}
\end{figure}

Iako je, usled kopiranja svih elemenata, vremenska složenost prethodno opisanog najgoreg slučaja jednaka $O(n)$, gde je $n$ broj elemenata u stablu nizova, u najvećem broju slučajeva uvećanje stepena stabla neće biti potrebno. Naime, do ovog slučaja dolazi samo kada je broj elemenata, pre dodavanja još jednog, jednak $2^{2p}$, gde je $p$ trenutni stepen stabla nizova.

\begin{lemma}
Amortizovana složenost operacije dodavanja elementa na kraj stabla nizova je $O(1)$.
\end{lemma}

\begin{proof}
Pretpostavimo da, počev od praznog stabla nizova, dodajemo $n + 1$ elemenata na njegov kraj. Neka je, bez gubitka opštosti, $n = 2^{2p}$, gde je $p$ najmanji stepen stabla za koji ono može da sadrži $n$ elemenata. Tada za ukupan broj kopiranja elemenata važi
\begin{equation}
\begin{split}
    br\_kopiranja &= 2^{2p} + 2^{2(p - 1)} + 2^{2(p - 2)} + ... + 2^{2(p - p)} \\
    &= n + \frac{n}{4} + \frac{n}{16} + ... + \frac{n}{n} \\
    &< n + \frac{n}{4} + \frac{n}{16} + ... \\
    &= n(1 + \frac{1}{4} + \frac{1}{16} + ...) \\
    &= n \cdot \frac{4}{3}.
\end{split}
\end{equation}

Ukoliko za ukupnu cenu dodavanja $n + 1$ elemenata uzmemo zbir broja kopiranja i broja direktnih upisa vrednosti u memoriju (zanemarivši cenu alokacije pojedinačnih korpi, koja zavisi od konkretne strategije za alokaciju i stanja u memoriji), ukupna cena ovog procesa jednaka je $n + 1 + n \cdot \frac{4}{3}$. Prema tome, amortizovana cena dodavanja elementa na kraj jednaka je $\frac{n + 1 + n \cdot \frac{4}{3}}{n + 1} = O(1)$.
\end{proof}

\subsection{Umetanje elementa na proizvoljnu poziciju}

Za razliku od operacije dodavanja elementa na kraj, umetanje elementa na proizvoljnu poziciju nema amortizovanu vremensku složenost $O(1)$. Pre svega, ukoliko se dodavanjem novog elementa prekoračuje trenutni kapacitet stabla nizova, potrebno je izvršiti alokaciju dodatnog prostora na isti način kao u slučaju dodavanja elementa na kraj. Nakon toga se elementi, počev od poslednjeg, pa sve do onog na poziciji umetanja novog elementa, kopiraju za jednu poziciju \textit{udesno}, što može zahtevati i njihovo kopiranje u korpu različitu od one u kojoj su se nalazili pre umetanja novog elementa. Ovaj postupak u najgorem slučaju (pri umetanju na sam početak stabla nizova), zahteva $n$ kopiranja, gde je $n$ broj sadržanih elemenata. Konačno, na lokaciju indeksa umetanja se upisuje nova vrednost i veličina stabla nizova, tj. vrednost \verb|m_size| se uvećava.

\subsection{Brisanje elementa sa proizvoljne pozicije}

Slično kao i kod umetanja elementa na proizvoljnu poziciju, brisanje elementa sa proizvoljne pozicije takođe zahteva kopiranje potencijalno velikog broja elemenata. Razlika je u tome što se sada, umesto kopiranja elemenata na desno, vrši kopiranje elemenata za jednu poziciju na levo, i to počev od jedne pozicije iza pozicije brisanja, pa sve do poslednje pozicije u stablu nizova. Prema tome, do najvećeg broja kopiranja, tj. njih $n$, dolazi u slučaju brisanja prvog elementa u stablu nizova, dok pri brisanju sa kraja nema kopiranja, u kom slučaju se ono izvršava u $O(1)$.

Jedna važna odlika ove operacije je strategija oslobađanja alocirane memorije nakon brisanja elemenata. Nakon brisanja većeg broja elemenata, alocirana memorija strukture, tj. njen kapacitet \verb|m_capacity|, potencijalno postaje dosta veća od stvarnog broja elemenata koji se skladišti u njoj, tj. vrednosti \verb|m_size|. Da bi se prevazišao ovaj problem neiskorišćenog alociranog prostora, moguće je vršiti dealokaciju praznih korpi (ukoliko one postoje), kao i kopiranje svih elemenata stabla nizova u stablo nizova manjeg stepena, ukoliko oni mogu da stanu u takvo stablo (stablo stepena $p$ može sadržati najviše $2^{2p}$ elemenata).

Iako prethodna strategija ne narušava asimptotsku vremensku složenost operacije brisanja sa proizvoljne pozicije, ona može za nezanemarljiv konstantan faktor usporiti njeno izvršavanje u slučaju da stablo nizova sadrži $2^{2p} + 1$ element, gde je $p$ neki nenegativan ceo broj, kao i da uspori kasnije operacije dodavanja elemenata usled potrebe da se ponovo izvrši alokacija dodatne memorije. Iz tog razloga, a isto kao i u slučaju većine implementacija kolekcije \verb|std::vector<T, Allocator>|, u priloženoj implementaciji metod \verb|erase| ne vrši nikakvo oslobađanje viška kapaciteta, već je pružen metod \verb|shrink_to_fit| koji po pozivu smanjuje stepen stabla na najmanji mogući i oslobađa sve prazne, a alocirane, korpe.

\section{Analiza memorijske složenosti}

Glavna prednost stabla nizova u odnosu na standardnu implementaciju dinamičkog niza je veći stepen iskorišćenosti alociranog memorijskog prostora. Neka $size$ označava broj elemenata u kolekciji, a $capacity$ alocirani kapacitet kolekcije. Za razliku od standardnog dinamičkog niza gde važi $capacity - size = O(size)$ (najgori slučaj odmah po uvećanju kapaciteta za neki faktor), za stablo nizova važi $capacity - size = O(\sqrt{size})$.

\begin{lemma}
Ukoliko se ne izvršavaju operacije brisanja elemenata, za stablo nizova važi $capacity - size = O(\sqrt{size})$, gde $capacity$ označava kapacitet \verb|m_capacity|, a $size$ broj elemenata \verb|m_size|.
\end{lemma}

\begin{proof}
Uvećanje kapaciteta stabla nizova se, u zavisnosti od broja elemenata pre dodavanja novog, može izvršiti na dva načina. U prvom slučaju, broj elemenata pre umetanja je manji od $2^{2p}$, gde je $p$ trenutni stepen stabla, pa je moguće samo alocirati jednu novu korpu i time proširiti kapacitet. U drugom slučaju, tj. onda kada je broj elemenata pre umetanja jednak $2^{2p}$, potrebno je pre alociranja korpe uvećati stepen stabla. Razmotrimo oba slučaja detaljnije:
\begin{enumerate}
    \item $size < 2^{2p}$\\
    U ovom slučaju se alocira novi list stabla, tj. korpa, kapaciteta $2^p$. U tu korpu će biti ubačen element koji se dodaje, a ostatak će ostati prazan, pa sledi da je $capacity - size = 2^p - 1$. Ako pretpostavimo da važi $size > 2^{2(p - 1)} = \frac{2^{2p}}{4}$ (broj elemenata je jednak barem maksimalnom broju elemenata koje stablo prethodnog stepena može da sadrži), onda važi $capacity - size = 2^p - 1 = O(2^{p}) = O(\sqrt{\frac{2^{2p}}{4}}) = O(\sqrt{size})$.
    \item $size = 2^{2p}$\\
    Kao što je prikazano u \ref{subsec:dodavanje-elementa-na-kraj}, u ovom slučaju je potrebno konstruisati novo stablo stepena $p + 1$ i alocirati dodatno korpu veličine $2^{p + 1}$ u takvom stablu za novi element. Prema tome, nakon umetanja elementa važiće $capacity - size = 2^{p + 1} - 1 = O(2^{p}) = O(\sqrt{size})$.
\end{enumerate}
\end{proof}

Ovaj zaključak je prikazan i na slici \ref{fig:cap-size-razlika} za popunjenost do 1024 elementa. Treba imati u vidu da je, iako je iskorišćenost alocirane memorije asimptotski bolja u slučaju stabla nizova nego u slučaju standardnog dinamičkog niza, u stablu nizova u svakom trenutku potrebno čuvati dodatni niz, tj. koren stabla, veličine $O(\sqrt{size})$.

\begin{figure}[h!]
    \centering
    \includegraphics[width=0.70\textwidth]{ilustracije/cap-size-razlika.png}
    \caption{Neiskorišćeni alocirani ($capacity - size$) u odnosu na broj elemenata ($size$)}
    \label{fig:cap-size-razlika}
\end{figure}

\section{Eksperimentalno merenje performansi}

U ovom poglavlju će biti izmerene performanse implementirane kolekcije zasnovane na stablu nizova, \verb|hat_vector|, u odnosu na kolekciju vektora iz standardne biblioteke programskog jezika \verb|C++|, \verb|std::vector|. Eksperiment podrazumeva dodavanje određenog broja uniformno raspodeljenih \verb|int| brojeva na kraj kolekcije metodom \verb|push_back|, nakon čega se ta kolekcija sortira rastuće pozivom funkcije iz standardne biblioteke \verb|std::sort|. Sličan eksperiment je izveo i Edvard Sitarski u radu u kojem je predstavio ovu strukturu podataka \cite{hat-sitarski}.

Rezultati su prikazani na slici \ref{fig:benchmarks-pb-sort}. Kao što je i očekivano, izvršavanje traje malo duže u slučaju \verb|hat_vector| kolekcije usled dva nivoa indirekcije prilikom pristupa traženom elementu. Razlika je oko 11.6 sekundi za 100 000 000 elemenata, ali je iskorišćenost memorije oko 723MB naspram oko 1024MB. Eksperimenti su izvršeni sa \verb|AMD Ryzen 7 7730U| procesorom i 32GB \verb|RAM| memorije.

\begin{figure}[ht!]
    \centering
    \subfigure[]{
        \includegraphics[width=0.47\textwidth]{ilustracije/benchmarks-push-back-sort-vreme.png}
    }
    \subfigure[]{
        \includegraphics[width=0.47\textwidth]{ilustracije/benchmarks-push-back-sort-memorija.png}
    }
    \caption{Performanse (a) i memorijsko zauzeće (b) pri dodavanju i sortiranju $n$ elemenata u odnosu na kolekciju vektora iz standardne biblioteke}
    \label{fig:benchmarks-pb-sort}
\end{figure}

\section{Zaključak}

Stablo nizova, kao alternativni način implementacije kolekcije dinamičkog niza, omogućava nezanemarljivo veći stepen iskorišćenosti alociranog memorijskog prostora, što ga čini izuzetno pogodnim za upotrebu u sistemima sa ograničenom memorijom, poput ugrađenih sistema (eng. \textit{embedded system}). Gubitak u performansama osnovnih operacija, iako postoji, je zanemarljiv za većinu slučajeva upotrebe.

\addcontentsline{toc}{section}{Literatura}
\appendix
\bibliography{literatura}
\bibliographystyle{plain}

\end{document}
